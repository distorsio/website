---
title: "Històri de la revista"
summary: History
url: "/history/"
hidemeta : true
ShowBreadCrumbs: false
ShowToc: true
TocOpen: false
---

La història de Distorsió està lligada (evidentment) amb l’Escola de Telecos de Barcelona, fundada el 1971. Distorsió té cuatre etapes o generacions clarament diferenciades, esdevingudes de la condició de l’escola.

# Primera etapa: Fundacional

Distorsió va ser fundada al 1972 pel comitè de publicitat de la Delegación de Alumnos de Telecos, que era qui s’encarregava d’editar la revista. En aquella època es deia Distorsión, perquè eren altres temps, faltaven 2 anys per a què moris Franco. Als primers anys, la revista tenia una edició molt irregular, d’una tirada a l’any si hi havia sort. Estaven escrites a màquina, amb dibuixos en blanc i negre. El fet es que nosaltres mateixos coneixem ben poc aquella època, conservem només 4 exemplars. Sabem que es van escriure moltes, que es devien perdre en el trasllat al Campus Nord, i que del 1988 al 1992 no se’n va fer cap.

# Segona etapa: Els 90’s i el Boom de les Telecomunicacions

L’abril de 1992, amb motiu del 20è aniversari de l’Escola, va reaparèixer, coincidint amb el boom de les telecomunicacions (1992), on més estudiants de telecos hi havia a l’escola (es parla de 4.000). La popularitat de la revista va anar creixent entre els estudiants. La revista va estandarditzar la seva tirada: 4 números a l’any: març, maig, octubre i desembre. Era l’època dels principis d’Internet, dels Jocs Olímpics de Barcelona, del nou Pla d’Estudis 92, i de la finalització de les obres que avui és el Campus Nord.

Sabem que la revista tenia una tirada entre 1.000 i 1.500 exemplars, hi havia molta participació (més de 30 persones) i hi havia molta reivindicació i crítiques ferotges contra el professorat. Distorsió conserva la totalitat d’aquells exemplars, des del 1991 fins al 2002. Destaquem els grans dibuixants Dj Dare, Oscar i Tutatis & Nikochan.

# Tercera etapa: Segle XXI i Color

Al 2002, celebrant 30 anys de Distorsió, va aparèixer la primera revista a color, començant així la tercera generació de Distorsió, amb la intenció de continuar fent riure als estudiants de Telecos.

Durant aquesta etapa van destacar els dibuixos d’en Guille, les xorrades de Román & Kescuin, etc… Va ser una època en la que Distorsió tenia una tirada d’entre 700 i 1000 exemplars i va intentar augmentar la seva presència a Internet.

# Quarta etapa: El present

A l’any 2010 l’ETSETB implanta el nou pla d’estudis de Graus TIC.  Malauradament a partir d’aquesta data es comencen a succeir fets que afecten negativament a les associacions: la crisi econòmica provoca retalls que afecten les ajudes que tenien assignades, es redueixen el seu nombre d’espais i algunes van perdent membres a poc a poc o directament moren.

Amb l’objectiu d’evitar l’enfonsament de la vida universitària les noves generacions de Distorsió prenem mesures. Intentem fer-nos veure tant dintre del Campus Nord com a les xarxes socials i la resta d’Internet, a més d’intentar diversificar tot allò que publiquem adaptant-ho als gustos dels nous estudiants de telecos.

Aquesta es la Distorsió que coneixes, amb una tirada d’uns 200 exemplars i dos números a l’any, on tenim els dibuixos bojos i caòtics d’Eric i JM i els articles musicals i software lliure de Jafarr.