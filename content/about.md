---
title: "Qui som?"
summary: About
url: "/about/"
hidemeta : true
ShowBreadCrumbs: false
ShowToc: true
TocOpen: false
---
Distorsió és la revista dels estudiants de l’ETSETB (l’escola d’Enginyeria de Telecomunicació de la UPC). També és el nom de l’associació universitària que edita aquesta revista, i que pertany al Casal de l’Estudiant del Campus Nord.

### Amb quina periodicitat es publica Distorsió?

Dues vegades a l’any, un número per cuadrimestre.

### On es ven Distorsió?

El dia de la publicació es munta una parada a la Plaça Telecos del Campus Nord, on es venen les revistes. També és possible comprar-les al nostre despatx, el 103 de l’Edifici Omega.

### Qui l’escriu?

Tot i que la majoria dels articles son realitzats pels membres de l’associació, hi pot participar qualsevol persona que tingui relació (ni que sigui mínima) amb l’ETSETB, ja sigui alumne, professor, membre del PAS o extern.

Visita l’apartat “Qui fa Distorsió?” per conèixer els membres de l’associació.

### Són originals tots els textos?

Sí. Distorsió és un mitjà d’expressió de l’escola de Telecos i no té cap sentit publicar articles plagiats, copiats o baixats d’Internet, per molta qualitat que tinguin. Idem amb l’humor gràfic i els còmics.

### Puc publicar alguna cosa jo també?

Sí, pots publicar encara que no siguis membre. Consulta l’apartat “Col·labora”, a la pàgina superior, per saber com fer-ho

### Com puc aconseguir números antics?

El millor es passar personalment pel despatx (Omega-103). De vegades, però, en muntar una parada de venda, també n’oferim alguns.

### Porta gaire feina?

Cadascú tria el seu propi grau d’implicació en la revista. Distorsió està formada tant per gent que porta un article cada dos mesos com per d’altres que escriuen, dibuixen, maqueten, negocien publicitat i viuen amb la revista.

### Quines altres activitats realitza Distorsió?

Distorsió és, sobre tot, una associació universitària i una colla d’amics. És per això que, a banda d’editar la revista, es realitzen diverses activitats paral·leles, com el sopar de fi de curs o la parada de la Festa de Dia.

### Què cal fer per formar part de l’Associació?

Presentar-se al despatx Omega-103 amb ganes de fer amics.

### On sou, com us puc contactar?

Visita l’apartat “Contacte”, a la barra superior.
